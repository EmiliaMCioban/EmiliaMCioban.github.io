---
title: <p><em>Încep tratamentul cu hormoni!</em></p>
excerpt: ""
date: 2023-10-01 10:30:00 +0200
categories:
- tranziție
---
Hei lume! De ceva vreme nu am mai publicat nimic pe blog și îmi pare rău pentru asta. Daaar… Am decis că voi începe terapia de substituție hormonală (HRT)!

Pe scurt, înseamnă că în decursul a vreo doi ani, corpul meu va deveni mai feminin: creșterea șoldurilor, a coapselor, poate chiar sâni! Doamne, dacă ai știi de cât timp îmi doresc asta! Gândul că voi putea ieși într-o rochie la o petrecere pur și simplu mă înnebunește de entuziasm! Eu, în văzul tuturor, așa cum îmi doresc să fiu! Știi, dragă cititorule, mi se pare foarte amuzantă treaba asta: faptul că un act atât de banal ar putea crea emoții AT T de puternice în mine!

Daa…

M, calmează-te.

Pentru că trebuie să vorbesc și despre gândurile care mă sperie. Și să știi, nu partea medicală este cea care mă bântuie defapt. Efectul hormonilor feminizanți asupra corpului unui bărbat sunt documentate și desigur, există riscuri: de la cheaguri de sânge la cancer de sân, la impotență. Toate trebuie avute în vedere atunci când iei o decizie atât de importantă. Totuși, din literatura de specialitate pe care am citit-o, riscurile sunt mici, poate puțin mai crescute față de cele ale unei femei obișnuite pentru primele doua. Atâta vreme cât sunt atent, pot preveni situații nedorite.

În schimb, ce mă sperie cel mai mult este discuția pe care va trebui să o am cu părinții. “Știți, dragilor, copilul vostru nu este nici bărbat, nici femeie, ci ceva acolo, între. Dar care sigur vrea să aibă sâni!” Daa… Sau discuția cu șeful meu. Sau părerea oamenilor de la lucru…

Un gând mă împinge totuși înainte: faptul că, indiferent ce cred alții despre mine, nu ei trebuie să trăiască în corpul meu 24 din 7. Eu sunt cel care se uita în oglindă și se strâmbă când își vede barba sau lipsa sânilor. Sau cand trec pe lângă fete, o parte din mine nu se poate abține să remarce că ele se îmbracă exact așa cum le place, iar eu nu.

De ajuns! Dacă eu voi fi mulțumit de mine însumi, atunci ceilalți pot să-și bage opiniile undeva adânc!

Am lăsat nervii să vorbească în locul meu, dar chiar aveam nevoie să mă descarc puțin. În orice caz, cred că ar fi foarte util să documentez pașii pe care îi voi urma. Cine știe, poate te va ajuta și pe tine în viitor? Voi documenta atât schimbările fizice (cum se modifică corpul meu), cât și cele mentale. Și voi veni cu detalii suplimentare despre ce trebuie făcut legal ca să ajungi să ții se prescrie efectiv reteta cu hormoni.

Până atunci, dragă cititorule, vreau să știi că sunt mega fericit că în sfârșit am luat decizia de a începe tratamentul hormonal. Știu că va dura o vreme până când lucrurile se vor așeza la locul lor, dar în sfârșit simt că viața mea a repornit din loc! Sunt foarte entuziasmat pentru viitor și ce ar putea aduce!

Te îmbrățișez!<br/><em>M.</em>

